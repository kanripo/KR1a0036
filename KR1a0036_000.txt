# -*- mode: mandoku-view -*-
#+TITLE: 復齋易說
#+DATE: 2015-09-23 09:34:27
#+PROPERTY: JUAN 0
<pb:KR1a0036_WYG_000-1a>¶
欽定四庫全書　　　　經部一¶
　復齋易説　　　　　　易類¶
　　提要¶
　　　　(臣/)等謹案復齋易説六卷宋宗室趙彦肅撰¶
　　　　彦肅字子欽復齋其號也嘗舉進士掌寧國¶
　　　　軍書記調秀州推官移華亭縣丞攝縣事以¶
　　　　内艱歸趙汝愚奏薦為寧海軍節度推官旋¶
　　　　病卒蓋朱子薦之汝愚也彦肅所著有廣雜¶
<pb:KR1a0036_WYG_000-1b>¶
　　　　學辨士冠禮婚禮饋食圖皆為朱子所稱惟¶
　　　　論易與朱子不合故朱子語録謂其為説太¶
　　　　精取義太宻或傷簡易之趣然彦肅説易在¶
　　　　即象數以求義理以六畫為主故其言曰先¶
　　　　聖作易有畫而已後聖繫之一言一字皆自¶
　　　　畫中來譬如畫師傳神非畫煙雲草木比也¶
　　　　然則彦肅冥思力索固皆研搜爻義務求其¶
　　　　所以然耳其沈潛於易中猶勝支離於易外¶
<pb:KR1a0036_WYG_000-2a>¶
　　　　矣乾隆四十六年二月恭校上¶
　　總纂官(臣/)紀昀(臣/)陸錫熊(臣/)孫士毅¶
　　總　校　官　(臣/)　陸　費　墀¶

